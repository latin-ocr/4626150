4

 

commemorantur, quamvis prorsus opposita sint, omnia incassum nt vera enarraverit.
Nam ex chronicorum more singulos annos recenset, ita quidem, ut sub anno, quo Praeneste
venerit scriptor, omnia proferat, quae ab illo de oppido tradita sunt. Praeterea ea fuit
horum scriptorum ratio, ut Praenestis veteris historia praefationis instar uterentur cum
ad describendam ecclesiasticam Palaestrinae historiam, tum ad sanctorum vitam copiose
exponendam, quibus oppidum clarum fuit. Accedit illud, quod nostra aetate viri doctissimi
magna cum diligentia et feliciore numine ducti monumenta Italiae perquisiverunt et in
describenda topographia summam posuerunt industriam. Itaque ege, qui hoc tempore Prae-
nestinorum historiam enarrandam suscepi, pluribus et novis auxiliis adiutus rem tracta-
tam bene retractare possum.

Verum non illud ,mihi proposui, ut quaecunque de Praeneste oppido disseri possent,
exponerem, sed solam oppidi usque ad finem Romani imperii historiam scribendam suscepi
et ea tantum praeterea adumbravi, quae ad ipsam historiam bene exponendam opus essent.
In aliud tempus igitur mihi seposui describenda Praenestinorum ingenium, mores, dia-
lectum, sacra cultumque, magistratus et sacerdotia, Fortunae aliorumque deorum templa,
sortes et collegia, scholam Faustinianam et clarissima oppidi aedificia, fastos Praenestinos,
alia. Etiam de lithostrotis meam sententiam alio loco pluribus argumentis firmare studebo,
quamvis ut ea omnino praetermitterentur, fieri non potuerit.

*bouâ€”

