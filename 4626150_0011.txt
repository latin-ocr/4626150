, «Ἰ „ ³»...oe

1.

Praeneste Latii fuit oppidum. De nomine ipso non eadem est omnium scriptorum sen-
tentia. Et Praeneste quidem, non Preneste scribendum esse , recte monuit iam Keucher
ad Frontin de colon. ¹) p. 411. Quamvis enim constet a latinis scriptoribus nonnunquam
et litteram ὂ et litteras ae in vocibus scribendis promiscue usurpari, ut in voce saeculum,
caelo, laevis, aliis, tamen, quae in illis valet ratio, aliena est a scriptura vocis Praeneste.
Quod hanc alteram scripturam codicum paene omnium tuetur auctoritas, non potest illud
quidem certum argumentum haberi, quum diphthongi in MSS. passim negligantur; accedit,

quod Graeci diligentius rectam verborum scripturam exhibent, latini autem librarii vocales
simplices quam diphthongos scribere malebant, et in radicibus omnino praevalet vocalium

ratio. verum Graecorum formae Πραίνεστος, Πραινέστη, aliae omnes scripturam tuentur
Praenestis, qnam praeterea vera huius vocis derivatio commendat. Quamvis vero omnes
graeci scriptores ea in re consentiant, quod diphthongum αι in scribenda hac voce exhibent,
tamen formarum, quihus utuntur, magna est varietas. Legitur enim ἡ Πραίνεστος 2) (et sortasse
etiam τὸ Πραίνεστον), ἡ Πραινεστός 3) (τὸ Πραινεστόν), ἡΠραινέστη 4), τὸ Πραινέστε ⁵);
longe usitatissima est forma ἡ Πραίνεστος. Verum etiam apud latinos scriptores duplex
forma habetur, quarum altera neutro, altera feminino genere usurpatur. Et illud quidem
constat, neutrum genus apud scriptores sermonis pedestris solum valere θ). Poetae promis-

l) ed. Amstelod. 1661.

2) Nonnunquam dubium videri potest, utrum forma Πραινεστος obversetur an Πραινεστσν; verum
consentaneum est, Appianum et Strabonem semper feminino genere usos fuisse, quum id certe
exhibeatur ap. App. b. c. 1, 94 et ap. strab. V, 3, 10.

3) Appian l. l. —— ⁴¹) Plautus capt. IV, 2, 102. ·—- ⁵) Dio C. fr, peir. ed. Vales. p. 657. 363.

⁶) ef. locos passim laudato& idem comprobant aliarum urbium nomina, quae extremas syllabas
este exhibent, ut Tergeste ap. Pomp. Mel. 11, 3 et Ateste ap. Tac. bist. 111, 6.

 

